<!DOCTYPE html>
<html>
	<head>
		<meta charset="UTF-8">
		<title></title>
		<link rel="stylesheet" type="text/css" href="../../node_modules/bootstrap/dist/css/bootstrap.css"/>
		<link rel="stylesheet" type="text/css" href="../stylesheets/rester.css"/>
		<link rel="stylesheet" type="text/css" href="../stylesheets/footer.css"/>
		<link rel="stylesheet" type="text/css" href="../stylesheets/recruitDetails.css"/>
		<script src="../../node_modules/angular/angular.js"></script>
		<script src="../../node_modules/jquery/dist/jquery.js"></script>
		<script src="../../node_modules/bootstrap/dist/js/bootstrap.js"></script>
		<script src="../javascripts/recruitDetails.js"></script>
	</head>
	<body>
		<div class="lhq_recruitDetails">
			<div class="lhq_recruitDetails_title">
				<p>职位名称</p>
				<p>时间</p>
			</div>
			<div class="lhq_recruitDetails_center">
				招聘需求<br />
					　庆历四年春，滕子京谪守巴陵郡。越明年，政通人和，百废具兴。乃重修岳阳楼，增其旧制，刻唐贤今人诗赋于其上。属予作文以记之。(具 通：俱)

　　予观夫巴陵胜状，在洞庭一湖。衔远山，吞长江，浩浩汤汤，横无际涯；朝晖夕阴，气象万千。此则岳阳楼之大观也，前人之述备矣。然则北通巫峡，南极潇湘，迁客骚人，多会于此，览物之情，得无异乎?

　　若夫霪雨霏霏，连月不开，阴风怒号，浊浪排空；日星隐曜，山岳潜形；商旅不行，樯倾楫摧；薄暮冥冥，虎啸猿啼。登斯楼也，则有去国怀乡，忧谗畏讥，满目萧然，感极而悲者矣。(隐曜 一作：隐耀；霪雨 通：淫雨)

　　至若春和景明，波澜不惊，上下天光，一碧万顷；沙鸥翔集，锦鳞游泳；岸芷汀兰，郁郁青青。而或长烟一空，皓月千里，浮光跃金，静影沉璧，渔歌互答，此乐何极！登斯楼也，则有心旷神怡，宠辱偕忘，把酒临风，其喜洋洋者矣。

　　嗟夫！予尝求古仁人之心，或异二者之为，何哉？不以物喜，不以己悲；居庙堂之高则忧其民；处江湖之远则忧其君。是进亦忧，退亦忧。然则何时而乐耶？其必曰：“先天下之忧而忧，后天下之乐而乐乎。”噫！微斯人，吾谁与归？

　　时六年九月十五日。
			</div>
		</div>
		<footer>
			<ul>
				<li class="fl">
					<a href="">联系我们 </a>|
					<a href="">关于我们 </a>|
					<a href="">咖芒招聘 </a>|
					<a href="">咖芒新闻</a>
				</li>
				<li class="fr">Copyright© Huaban.com 2016 | 浙B2-20110282 浙ICP备05049240</li>
			</ul>
		</footer>
	</body>
</html>
